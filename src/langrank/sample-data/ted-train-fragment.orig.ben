মানব মস্তিষ্কের বিশেষ অভিনবত্ব কোথায়?
আমরা অন্যান্য প্রাণীদের নিয়ে গবেষণা করে থাকি অথচ তারা আমাদেরকে নিয়ে গবেষণা করতে অক্ষম, কিভাবে এরকম হল?
মানব মস্তিষ্কে এমন কী আছে যা অন্যদের নেই? এমন কী করতে পারে যা অন্য প্রানীদের মস্তিষ্ক পারে না?
দশ বছর আগে আমি যখন এই প্রশ্ন গুলোর ব্যাপারে আগ্রহী হই, সে সময়ে বিজ্ঞানীরা মনে করতেন যে ভিন্ন ভিন্ন মস্তিষ্ক কি ভাবে গঠিত তা তাঁরা জানেন।
পর্যাপ্ত তথ্য প্রমাণ হাতে না থাকার পরেও অনেক বিজ্ঞানীরা মনে করতেন যে, মানুষ সহ সকল স্তন্যপায়ী প্রানীর মস্তিষ্ক একই রকম ভাবে গঠিত, কোনো মস্তিষ্কের ভিতরে মোট নিউরনের সংখ্যা সব সময়েই সেই মস্তিষ্কের আকারের সমানুপাতিক।
তার মানে হল, সমান আকারের দুটি মস্তিষ্কে, যেমন, সমীহ জাগানো ৪০০ গ্রাম ওজনের এই দুটি মস্তিষ্কে সমান সংখ্যক নিউরন থাকবে।
এখন, নিউরন যদি মস্তিষ্কের তথ্য প্রক্রিয়াজাতকরন কর্মকাণ্ড সম্পাদনের একক হয়, তাহলে এই দুটি মস্তিষ্কের অধিকারী দুজনের একই রকম বুদ্ধিবৃত্তিক যোগ্যতা থাকার কথা।
কিন্তু আসলে, এদের একজন একটি শিম্পাঞ্জী আর অন্যজন একটি গরু মাত্র।
হতেও পারে যে, গরু সম্প্রদায়ের একটি সু-উন্নত আভ্যন্তরীণ মনোজগৎ রয়েছে এবং তাঁরা এতটাই বুদ্ধিমান যে তাঁরা ইচ্ছা করেই আমাদেরকে তা বুঝতে দেন না, কিন্তু আমরা তাঁদের মাংস খাই।
আমি মনে করি, বেশীরভাগ মানুষই এটা মানবেন যে, শিম্পাঞ্জীরা গরুর চেয়ে অনেক বেশী জটিল, বিশদ ও সহজে পরিবর্তন যোগ্য আচরণ করতে সক্ষম।